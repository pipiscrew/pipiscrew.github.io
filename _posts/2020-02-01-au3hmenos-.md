---
title: Αυξημένος ο κίνδυνος καρδιακής ανακοπής λόγω της ατμοσφαιρικής ρύπανσης
author: PipisCrew
date: 2020-02-01
categories: [greek,air purity]
toc: true
---

Τα μικροσωματίδια ΡΜ2,5 με διάμετρο μικρότερη των 2,5 μικρομέτρων ή εκατομμυριοστών του μέτρου (περίπου το 3% της διαμέτρου μιας ανθρώπινης τρίχας) εκλύονται κυρίως από την καύση άνθρακα, τα οχήματα και τις πυρκαγιές. Οι επιστήμονες τόνισαν ότι τα ευρήματα δείχνουν πως οι πηγές ενέργειας πρέπει να γίνουν πιο καθαρές και ότι τα όρια ασφαλείας για τα μικροσωματίδια πρέπει να επανεξετασθούν.

Οι ερευνητές, με επικεφαλής τον ιαπωνικής καταγωγής καθηγητή καρδιολογίας Καζουάκι Νεγκίσι της Ιατρικής Σχολής του Πανεπιστημίου του Σίδνεϊ, που έκαναν τη σχετική δημοσίευση στο ιατρικό περιοδικό "The Lancet Planetary Health", ανέλυσαν σχεδόν 250.000 περιστατικά εξωνοσοκομειακών καρδιακών ανακοπών και βρήκαν ότι πάνω από το 90% συνέβησαν σε μέρη όπου τα επίπεδα των ΡΜ2,5 ήσαν χαμηλότερα από τα όρια ασφαλείας του Παγκόσμιου Οργανισμού Υγείας (ΠΟΥ), δηλαδή ένα μέσο ημερήσιο επίπεδο 25 μg/m3 (μικρογραμμαρίων ανά κυβικό μέτρο αέρα).

src - https://www.amna.gr/health/article/425894/Auximenos-o-kindunos-kardiakis-anakopis-logo-tis-atmosfairikis-rupansis

origin - https://www.pipiscrew.com/?p=16627 afximenos-o-kindynos-kardiakis-anakopis-logo-tis-atmosferikis-rypansis