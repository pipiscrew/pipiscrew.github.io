---
title: Ενδοοικογενειακή βία
author: PipisCrew
date: 2020-11-20
categories: [info]
toc: true
---

Σύμφωνα και με τις πρόσφατες τροποποιήσεις του σχετικού νόμου για την ενδοοικογενειακή βία, από το πλέγμα των διατάξεών του καλύπτονται η οικογένεια ή **κοινότητα** που αποτελείται από συζύγους «ή πρόσωπα που συνδέονται με σύμφωνο συμβίωσης» ή γονείς και συγγενείς <span style="color: #ff0000;">**πρώτου και δεύτερου βαθμού εξ αίματος**</span> ή εξ αγχιστείας και τα εξ υιοθεσίας τέκνα τους. Στην οικογένεια περιλαμβάνονται, εφόσον συνοικούν, συγγενείς εξ αίματος ή εξ αγχιστείας **μέχρι τετάρτου βαθμού** και πρόσωπα των οποίων επίτροπος, δικαστικός παραστάτης ή ανάδοχος γονέας έχει ορισθεί μέλος της οικογένειας, καθώς και κάθε ανήλικο πρόσωπο που συνοικεί στην οικογένεια. Επίσης, οι διατάξεις για την ενδοοικογενειακή βία εφαρμόζονται και στους μόνιμους συντρόφους και στα τέκνα, κοινά ή ενός εξ αυτών, στους τέως συζύγους, στα μέρη συμφώνου συμβίωσης που έχει λυθεί, καθώς και στους τέως μόνιμους συντρόφους».

Από τα παραπάνω προκύπτει ότι δεν προστατεύονται μόνο τα μέλη της «παραδοσιακής οικογένειας» αλλά και η «κοινότητα που αποτελείται από συζύγους», οι μόνιμοι σύντροφοι και τα μέρη του συμφώνου συμβίωσης. Με τις πρόσφατες τροποποιήσεις λοιπόν διευρύνεται το πεδίο εφαρμογής του νόμου προκειμένου να προστατεύσει όσο το δυνατόν περισσότερα θύματα.

Είναι βασικό να γίνει κατανοητό ότι στο νόμο ως ενδοοικογενειακή βία δεν ορίζεται μόνο η σωματική κάκωση/βλάβη, η <span style="color: #ff0000;">**πρόκληση ψυχικού πόνου**</span>, ικανού να επιφέρει **σοβαρή ψυχική βλάβη**, ιδίως με την παρατεταμένη <span style="color: #ff0000;">**απομόνωση του θύματος**</span>. Κατά συνέπεια τα θύματα της ενδοικογενειακής βίας δεν είναι απαραίτητο να έχουν υποστεί σωματική βλάβη **αρκεί και η έντονη λεκτική κακοποίηση που μπορεί να προκαλέσει ψυχικό πόνο**.

Στην πράξη το θύμα θα πρέπει να πάει **άμεσα στην αστυνομία** και να καταγγείλει το περιστατικό. Ο αστυνομικός έχει καθήκον εχεμύθειας και οφείλει να ενημερώσει το θύμα για τους **φορείς** που μπορούν να το βοηθήσουν. Επισημαίνεται δε ότι η **δίωξη ασκείται αυτεπαγγέλτως** και δεν απαιτείται η πληρωμή παράβολου από το θύμα.

Το θύμα ενδοοικογενειακής βίας μπορεί να καλέσει το **100** ή να επικοινωνήσει με το **πλησιέστερο αστυνομικό τμήμα**.

Εναλλακτικά μπορεί να καλέσει τη γραμμή για γυναίκες θύματα βίας δηλαδή το **15900** ή να στείλει **e-mail** στο sos15900@isotita.gr ή να επισκεφτεί το [http://www.isotita.gr](http://www.isotita.gr). Η γραμμή αυτή λειτουργεί συνεχώς (δηλαδή όλο το 24ωρο και 365 μέρες το χρόνο υπό την αιγίδα της **Γενικής Γραμματείας Ισότητας των Φύλων** και στελεχώνεται από ειδικούς επιστήμονες (ψυχολόγους και κοινωνικούς λειτουργούς) με σκοπό να παρέχεται επαρκής ψυχοκινητική **στήριξη**. Επίσης, το θύμα δύναται να καλέσει το **197**, που είναι η τηλεφωνική γραμμή του **Εθνικού Κέντρου Κοινωνικής Αλληλεγγύης**.

Εάν το θύμα της ενδοοικογενειακής βίας είναι **ανήλικο** και ο **καταγγέλων είναι άλλο πρόσωπο** (που δεν είναι θύμα οικογενειακής βίας) η μόνη λύση είναι η καταγγελία του περιστατικού στην αστυνομία, η οποία και θα πρέπει να ενεργήσει σύμφωνα με τη προβλεπόμενη **νόμιμη διαδικασία**, το **αδίκημα διώκεται αυτεπάγγελτα** και υπάγεται στην **αυτόφορη διαδικασία**.

ref - [https://tomov.gr/2018/06/06/endooikogeneiaki-via/](https://tomov.gr/2018/06/06/endooikogeneiaki-via/)
src - https://ampa.lifo.gr/?p=7253
src - https://ampa.lifo.gr/?p=8911

* * *

**Εθνικό Κέντρο Κοινωνικής Αλληλεγγύης (ΕΚΚΑ), Γραμμή SOS για ενήλικες (και μετανάστριες/ες):** 197
**Εθνική Γραμμή Παιδικής Προστασίας:** 1107 (24ωρη)
**Γενική Γραμματεία Ισότητας, Γραμμη SOS:** 15900 (24ωρη) ( email: sos15900#isotita.gr )
**Χαμόγελο του Παιδιού:** 1056
**Δίκτυο Γυναικών Ευρώπης:** 210 6411449
**Εμπορία Ανθρώπων :** [1109](https://1109.gr/) (24ωρη)  

## ISOTITA

Συμβουλευτικό Κέντρο (Νίκης 11, Σύνταγμα) : 210-3317305 / 6 ή πάτε από εκεί 8:30 - 16:00 (4ος όροφος)
Νομικά : 213-1511121 - κ. ΚΟΥΜΠΟΥΡΑΣ | 213-1511109 κα. ΣΑΡΡΗ
more - [http://www.isotita.gr](http://www.isotita.gr)

* * *

[Hellenic Police - Ενδοοικογενειακή βία](http://www.astynomia.gr/index.php?option=ozo_content&perform=view&id=2030&Itemid=421&lang=) ([review 01/11/2019](https://www.amna.gr/health/article/405470/Ypiresia-Antimetopisis-Endooikogeneiakis-Bias--stin-ELAS))

[Η σιωπή μας, «συνεργός» θυτών οικογενειακής βίας](https://www.kathimerini.gr/1064058/article/epikairothta/ellada/h-siwph-mas-synergos-8ytwn-oikogeneiakhs-vias)

[28.000 περιστατικά ενδοοικογενειακής βίας καταγγέλθηκαν στην Ελλάδα το διάστημα 2010-2018](https://www.naftemporiki.gr/story/1590866/pano-apo-28000-peristatika-endooikogeneiakis-bias-kataggelthikan-stin-ellada-to-diastima-2010-2018)

origin - https://www.pipiscrew.com/?p=14966 endoikogeniaki-via