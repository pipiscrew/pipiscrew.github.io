---
title: Οδηγίες για τη σωστή χρήση της χειρουργικής μάσκας
author: PipisCrew
date: 2020-02-25
categories: [greek]
toc: true
---

-Η έγχρωμη επιφάνεια της, που είναι συνήθως χρώματος μπλε, πρέπει να είναι από την από την έξω μεριά, η οποία είναι αδιάβροχη και σχεδιασμένη έτσι ώστε να μένουν εκεί τα μικρόβια του περιβάλλοντος. Και η άσπρη επιφάνεια, η οποία είναι απορροφητική, πρέπει να είναι από τη μέσα μεριά, που εφάπτεται στο πρόσωπο μας.

-Το τελευταίο διάστημα διακινούνται κάποια fake news που προτρέπουν τον κόσμο να τις φοράει ανάποδα, κάτι που δεν ισχύει σε καμία περίπτωση.

-Την φοράμε, προσαρμόζοντας στη μύτη μας το μικρό έλασμα που έχει στην πάνω μεριά και τραβάμε την κάτω μεριά, ώστε να έρθει κάτω από το σαγόνι μας. Ακολούθως τη δένουμε πίσω από τα κεφάλι μας για να εφαρμόσει σωστά, ή αν έχει λαστιχάκια, τα περνάμε πίσω από τα αυτιά.

-Πλένουμε πάντα τα χέρια μας με σαπούνι και νερό ή αλκοολούχο διάλυμα πριν τη φορέσουμε και στη συνέχεια αφού τη φορέσουμε, θα πρέπει να θεωρούμε την εξωτερική της επιφάνεια σαν μολυσμένη επιφάνεια. Δηλαδή δεν πιάνουμε τη μάσκα και μετά πιάνουμε τα χέρια μας, τα μάτια μας κλπ. Αν θέλουμε να την προσαρμόσουμε στο πρόσωπο μας, θα χρειαστεί να ξαναπλύνουμε τα χέρια μας. Όταν θελήσουμε να την αφαιρέσουμε από το πρόσωπο μας, θα πρέπει να την πιάσουμε από την πίσω μεριά, και όχι από την μπροστινή που είναι μολυσμένη, να την πετάξουμε αμέσως σε κάποιο καλάθι απορριμμάτων και να ξαναπλύνουμε τα χέρια μας.

https://www.amna.gr/health/article/433271/Odigies-gia-ti-sosti-chrisi-tis-cheirourgikis-maskas

origin - https://www.pipiscrew.com/?p=17155 odigies-gia-ti-sosti-chrisi-tis-chirourgikis-maskas