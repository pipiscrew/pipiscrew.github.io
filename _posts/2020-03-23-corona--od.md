---
title: Corona - Οδηγίες προς τους Πολίτες
author: PipisCrew
date: 2020-03-23
categories: [greek]
toc: true
---

Οδηγίες προς τους Πολίτες

- [Ερωτήσεις και απαντήσεις για την απαγόρευση κυκλοφορίας (PDF)](https://www.docdroid.net/vGQw0GU)
- [Έντυπο βεβαίωσης κίνησης - οδηγίες προς τους πολίτες (PDF)](https://www.docdroid.net/l4mBReM)

Μετακινήσεις πολιτών για την εξυπηρέτηση αναγκών τους που δεν μπορούν να ικανοποιηθούν με άλλον τρόπο επιτρέπονται μόνο για τους ακόλουθους λόγους:

*   Μετάβαση από και προς την εργασία για τις εργάσιμες ώρες.

*   Μετάβαση σε φαρμακείο ή επίσκεψη στον γιατρό, εφόσον αυτό συνιστάται μετά από σχετική επικοινωνία.

*   Μετάβαση σε εν λειτουργία κατάστημα προμηθειών αγαθών πρώτης ανάγκης (σούπερ μάρκετ, μίνι μάρκετ), όπου δεν είναι δυνατή η αποστολή τους.

*   Μετάβαση στην τράπεζα, στο μέτρο που δεν είναι δυνατή η ηλεκτρονική συναλλαγή.

*   Κίνηση για παροχή βοήθειας σε ανθρώπους που βρίσκονται σε ανάγκη.

*   Μετάβαση σε τελετή (π.χ. κηδεία, γάμος, βάφτιση) υπό τους όρους που προβλέπει ο νόμος ή μετάβαση διαζευγμένων γονέων ή γονέων που τελούν σε διάσταση που είναι αναγκαία για τη διασφάλιση της επικοινωνίας γονέων και τέκνων, σύμφωνα με τις κείμενες διατάξεις.

*   Σωματική άσκηση σε εξωτερικό χώρο ή κίνηση με κατοικίδιο ζώο, ατομικά ή ανά δύο άτομα, τηρώντας στην τελευταία αυτή περίπτωση την αναγκαία απόσταση 1,5 μέτρου.

Για μετάβαση προς και από την εργασία κατά τις εργάσιμες ώρες, η βεβαίωση κίνησης είναι πάγια (τύπου <span style="color: #ff0000;">**A**</span>) και παρέχεται, με προσωπική ευθύνη του υπογράφοντος, από τον εργοδότη ή, σε περίπτωση νομικού προσώπου από τον νόμιμο εκπρόσωπό του ή, σε περίπτωση ελεύθερου επαγγελματία ή αυτοαπασχολούμενου, από τον ίδιο.

Για όλες τις άλλες μετακινήσεις, η βεβαίωση κίνησης αφορά κάθε μεμονωμένη κίνηση και μόνο αυτή (τύπου <span style="color: #ff0000;">**Β**</span>), υπογράφεται από τον ίδιο τον ενδιαφερόμενο με προσωπική του ευθύνη και περιέχει το ονοματεπώνυμο, την ημερομηνία γέννησης, την διεύθυνση κατοικίας και την ώρα μετακίνησης του πολίτη, καθώς και τον συγκεκριμένο λόγο της μετακίνησης

> Σε κάθε μετακίνηση πρέπει οι πολίτες να έχουν μαζί τους την αστυνομική τους ταυτότητα ή διαβατήριο καθώς και συμπληρωμένο έντυπο βεβαίωσης κίνησης (εκτυπωμένο ή χειρόγραφο) ή το SMS επιβεβαίωσης, για να το επιδείξουν σε περίπτωση ελέγχου.

## Πώς εκδίδεται το έντυπο βεβαίωσης κίνησης;

Πάγια βεβαίωση κίνησης (Τύπου **<span style="color: #ff0000;">Α</span>**)

Για πάγια βεβαίωση κίνησης (Τύπου Α) προς και από την εργασία απαιτείται συμπληρωμένο το κάτωθι έντυπο: Ημερομηνία, ώρα, υπογραφή

[Βεβαίωση Κυκλοφορίας Εργαζόμενου (PDF)](https://www.docdroid.net/UBef4Qb)

[Βεβαίωση Κυκλοφορίας Εργαζόμενου (DOCX)](https://www.docdroid.net/czXgzCc)  (έχει επιλογή download απάνω δεξιά)

Μεμονωμένες μετακινήσεις (Τύπου <span style="color: #ff0000;">**Β**</span>)

Για μεμονωμένες μετακινήσεις (τύπου Β), έχετε 3 επιλογές: SMS, εκτυπωμένο και συμπληρωμένο έντυπο βεβαίωσης κίνησης, ή και χειρόγραφη βεβαίωση κίνησης.

1.  **Αποστολή SMS**

Μπορείτε να στείλετε από το κινητό σας μήνυμα SMS στον αριθμό [13033](sms:13033) χωρίς χρέωση.

Το SMS πρέπει να είναι της μορφής:

> X κενό ονοματεπώνυμο και διεύθυνση κατοικίας

όπου Χ ο λόγος εξόδου με τον αριθμό 1, 2, 3, 4, 5, 6 που αντιστοιχεί στις παρακάτω αιτιολογίες:

1.  Μετάβαση σε φαρμακείο ή επίσκεψη στον γιατρό, εφόσον αυτό συνιστάται μετά από σχετική επικοινωνία.

2.  Μετάβαση σε εν λειτουργία κατάστημα προμηθειών αγαθών πρώτης ανάγκης (σούπερ μάρκετ, μίνι μάρκετ), όπου δεν είναι δυνατή η αποστολή τους.

3.  Μετάβαση στην τράπεζα, στο μέτρο που δεν είναι δυνατή η ηλεκτρονική συναλλαγή.

4.  Κίνηση για παροχή βοήθειας σε ανθρώπους που βρίσκονται σε ανάγκη.

5.  Μετάβαση σε τελετή (π.χ. κηδεία, γάμος, βάφτιση) υπό τους όρους που προβλέπει ο νόμος ή μετάβαση διαζευγμένων γονέων ή γονέων που τελούν σε διάσταση που είναι αναγκαία για τη διασφάλιση της επικοινωνίας γονέων και τέκνων, σύμφωνα με τις κείμενες διατάξεις.

6.  Σωματική άσκηση σε εξωτερικό χώρο ή κίνηση με κατοικίδιο ζώο, ατομικά ή ανά δύο άτομα, τηρώντας στην τελευταία αυτή περίπτωση την αναγκαία απόσταση 1,5 μέτρου.

Θα λαμβάνετε ως απάντηση:

> Μετακίνηση κενό X κενό ονοματεπώνυμο και διεύθυνση κατοικίας

1.  **Συμπλήρωση Εντύπου**

Εναλλακτικά, μπορείτε να κατεβάσετε, να συμπληρώσετε, και να φέρετε μαζί σας ένα από τα ακόλουθα έντυπα, κατά περίπτωση.

[Βεβαίωση Κατ' Εξαίρεση Μετακίνησης Πολιτών (PDF)](https://www.docdroid.net/xHTKy4V)

[Βεβαίωση Κατ' Εξαίρεση Μετακίνησης Πολιτών (DOCX)](https://www.docdroid.net/YqwnoFY) (έχει επιλογή download απάνω δεξιά)

1.  **Χειρόγραφη Βεβαίωση**

Η χειρόγραφη βεβαίωση πρέπει να έχει τις εξής πληροφορίες:

Όνομα/Επίθετο

Διεύθυνση Κατοικίας

Λόγο μετακίνησης που εμπίπτει στις παραπάνω επιτρεπόμενες κατηγορίες και διεύθυνση προορισμού

Ημερομηνία, ώρα, υπογραφή

* * *

## Θα υπάρχουν πρόστιμα σε όσους δεν συμμορφώνονται;

Ναι. Για κάθε παράβαση που εντοπίζει θα επιβάλλει διοικητικό πρόστιμο εκατόν πενήντα (150) ευρώ.

## Αν κατά την έναρξη ισχύος του περιορισμού μετακινήσεων βρίσκομαι σε άλλο σημείο της Ελλάδας από τον τόπο μόνιμης κατοικίας μου και πρέπει να επιστρέψω; Θα μου επιτραπεί;

Φυσικά, σε αυτή την περίπτωση θα χρειαστεί και μια Βεβαίωση Κατοικίας Ειδικής Χρήσης, που λαμβάνεται ατελώς από τον ιστότοπο [https://www.aade.gr/bebaiosi-katoikias-eidikis-hrisis](https://www.aade.gr/bebaiosi-katoikias-eidikis-hrisis), ή αντίγραφο της φορολογικής δήλωσης εισοδήματος Ε1.

* * *

πηγή - [https://forma.gov.gr/](https://forma.gov.gr/)

* * *

https://twitter.com/amna_news/status/1242017011691028482

origin - https://www.pipiscrew.com/?p=17633 corona-odigies-pros-tous-polites