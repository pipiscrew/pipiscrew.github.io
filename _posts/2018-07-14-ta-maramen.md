---
title: Τα... -μαραμένα μπουμπούκια- της εφορίας (2011)
author: PipisCrew
date: 2018-07-14
categories: [greek]
toc: true
---

Δεν ξέραμε αν έπρεπε να γελάσουμε ή να κλάψουμε πικρά, διαβάζοντας τη λίστα με τους μεγαλύτερους οφειλέτες του Δημοσίου. Και αυτό γιατί, από τη συντριπτική πλειονότητα των ανείσπρακτων απαιτήσεων που φτάνουν τα 42 δισ. ευρώ, το ελληνικό δημόσιο είναι αμφίβολο αν θα εισπράξει τελικά έστω και ένα ευρώ…

· ΟΣΕ: Δηλαδή το ελληνικό δημόσιο χρωστά στον εαυτό του 1,23 δισ. ευρώ.

· Φωτοκυπριακή ΕΠΕ(!): Εκδότης πλαστών τιμολογίων; Χρωστάει «μόλις»… 551,6 εκατ. ευρώ

· Αγιομαυρίτης: Φωτογραφικά (εκκαθάριση): Κολοσσιαίο χρέος… 419,39 εκατ. ευρώ.

· Δυναμομηχανική ΑΕΒΕ: 342,9 εκατ.

· WIN Ι Ηλιακής Ενέργειας: Εκδότης πλαστών τιμολογίων; Μόλις 341,48 εκατ. ευρώ κι αυτή.

· Δημοτική Επιχείρηση Άνω Λιοσίων: 341,1 εκατ.

· Φωτογραφικά Υλικά ΕΠΕ: Εκδότης πλαστών τιμολογίων; Με το ευτελές ποσό των… 328,7 εκατ.

· Πειραϊκή Πετρελαϊκή: Λαθρεμπόριο ίσως; Άλλα 319,28 εκατ.

· Φάμπρικ Χάουζ, Μονοπρόσωπη ΕΠΕ. Μόνο… 260 εκατ.

· ΣΥΝΕΛ (Συνεταιριστική Ετ. Λιπασμάτων): Κατασκεύασμα της πρώτης τετραετίας του ΠΑΣΟΚ για να ξεπεραστεί το πρόβλημα της επιδότησης στις τιμές λιπασμάτων. Δεν υφίσταται εταιρία. 178,04 εκατ.

· Οργανισμός Αστικών Συγκοινωνιών: Το Δημόσιο χρωστά στον… εαυτό του άλλα 163,6 εκατ.

· Παλαιά Τράπεζα Κρήτης(!): Σε εκκαθάριση. Μήπως περιμένουν να πληρώσει ο Κοσκωτάς; 158,15 εκατ.

· Ολυμπιακή Αεροπορία Υπηρεσίες: Μέτοχος το Δημόσιο. 152 εκατ.

· Νεώριο Ναυπηγεία Σύρου: Σε εκκαθάριση από το 1994, καμία σχέση με την εισηγμένη. 146,5 εκατ.

· ΚΥΔΕΠ: Συνεταιριστική εταιρία μέσω της οποίας δίνονταν οι «παράνομες» επιδοτήσεις σε καλλιεργητές δημητριακών. Δεν υφίσταται από τη δεκαετία του '90. 136,3 εκατ.

· ΓΡΑΜΜΗ Α.Ε.: Αλήστου μνήμης εταιρία επίσης του Κοσκωτά, σε εκκαθάριση. Χρωστάει 78 εκατ. ευρώ.

· Αιγαίον Α.Ε.: Η πρώην κραταιά κλωστοϋφαντουργία της οικογένειας Καρέλλα. Γνωστή ανά το πανελλήνιο για τη διαφημιστική καμπάνια της ηθοποιού Μαριάννας Τόλη. Δεν υφίσταται από τη δεκαετία του '90. Χρωστάει 75,79 εκατ.

· ΟΑΕ: Ο περίφημος οργανισμός για τις προβληματικές, που κόστισε στον φορολογούμενο πάνω από 1 τρισ. δραχμές. Μοναδικός μέτοχος το… Δημόσιο, που περιμένει να εισπράξει 70,4 εκατ.

· Αρτίστι Ιταλιάνι: Έχει πάψει να λειτουργεί. 63 εκατ.

· Δημοτική Επιχ. Ανάπτυξης Άνω Λιοσίων: 45,8 εκατ.

· Αχτσάμ ΟυμΧαγκ Μιρτζά: Εισαγωγές - εξαγωγές(!). Αν τον βρουν στο Πακιστάν, ή γενικώς στη Μέση Ανατολή, μπορεί να του ζητήσουν 40,7 εκατ.

· Ελληνικά Σιδηροκράματα: Πρώην κρατική εταιρία, θυγατρικής της ΕΤΒΑ, η ακίνητη περιουσία της οποίας μεταβιβάστηκε. 32,8 εκατ.

· Ντέξιον Ελλάς: Πού τη θυμήθηκαν; 29,3 εκατ.

· Αφοί Μιμίκου κοτόπουλα: Η επιχείρηση της Νέας Αρτάκης Χαλκίδας μεταβιβάστηκε. 22,6 εκατ.

· Μινιόν: Το πρώην πολυκατάστημα που εντάχθηκε στις προβληματικές και πλέον δεν υφίσταται. 22,32 εκατ.

· Χρωπεί: Πρώην προβληματική ενταγμένη στον ΟΑΕ. 22,03 εκατ.

· ΘΡΑΚΗ: Βιομηχανία κρέατος. 21,2 εκατ.

· Πειραϊκή Πατραϊκή: Ο πρώην κολοσσός της ελληνικής κλωστοϋφαντουργίας που εντάχθηκε στις προβληματικές. Ευτυχώς που υπάρχει το υπουργείο και τη… θυμηθήκαμε. 20,6 εκατ.

· ΜΒΝ Επιχειρήσεων (Συγκρότημα Σκαλιστήρη): Εντάχθηκε στις προβληματικές. Δεν υφίσταται. 20,3 εκατ.

· Ακρον Ίλιον Κρυστάλ: 19,9 εκατ.

· Μεταλλεία Βωξίτου Ελευσίνας: Εταιρία του πρώην Συγκροτήματος Σκαλιστήρη. Δεν υφίσταται. 19,3 εκατ.

· Βιολιγνίτ: Πτωχευμένη εταιρία του Κ. Βαρβούτη. 18,9 εκατ.

· Ναυπηγεία Ελευσίνος: Σε εκκαθάριση, καμία σχέση με τη θυγατρική της εισηγμένης. 18,7 εκατ.

· ΚΗΜ Σπύρος Δαμίγος: Εργοστάσιο [ηλεκτροκινητήρων](http://library.tee.gr/digital/techr/1989/techr_1989_1_2_78.pdf) στη Θεσσαλονίκη, που δεν λειτουργεί κοντά… 30 χρόνια. 11,8 εκατ.

· ΒΟΚΤΑΣ: Παραγωγή κρέατος κοτόπουλου με εργοστάσιο στα Οινόφυτα. Δεν υφίσταται ως εταιρία. 11,2 εκατ.

· Χ και Β. Φυρογένης: Το άλλοτε καμάρι της βιομηχανίας ηλιακών θερμοσιφώνων και κλιματιστικών. Δεν υφίσταται. 11,19 εκατ.

· Εκδόσεις Ακρόπολις: 5,6 εκατ.

· Εβρόιλ. Ετ. Πετρελαιοειδών της Αλεξανδρούπολης: Έχει πάψει να υφίσταται πάνω από μία 15ετία. 5,1 εκατ.

· Μακεδονικοί Λευκόλιθοι: Εταιρία του πρώην συγκροτήματος Σκαλιστήρη. 4,88 εκατ.

src - [http://www.euro2day.gr/news/economy/article/656523/ta-maramena-mpoympoykia-ths-eforias.html](http://www.euro2day.gr/news/economy/article/656523/ta-maramena-mpoympoykia-ths-eforias.html)

origin - http://www.pipiscrew.com/?p=13806 ta-maramena-bouboukia-tis-eforias-2011